Title: Lördag 14 juni: Så minns vi Aili Kangas och hennes konst

----

Cat: inside

----

Add-text: Konstverkstan, plan 0,5

----

Starting-date: 2024-06-14

----

Ending-date: 2024-06-14

----

Info:

Kl 14:00 
Välkommen att dela med dig av dina minnen av henne och konsten. Hur mötte du hennes konst? Har du levt med en målning av henne? Har du minnen av henne som person? Vi samlas i utställningen, samtalar där och avslutar med gemensam fika. Ingen föranmälan krävs. I samarbete med Kiruna Konstgille.

Att möta Aili – Lena Ylipää och Aili Kangas ingår i Kins mångåriga tematiska tråd Kvinnor i norr.

Om Aili Kangas
Aili Kangas föddes i Kiruna 1924. Efter att ha gått på Signe Barths målarskola i Stockholm, fortsatte hon 1952 – 1957 på Konstakademien, där hon bland annat hade Bror Hjorth, Sven Exet Erixson och Bror Marklund som lärare. Efter studietiden återvände hon till Kiruna där hon var verksam resten av livet, med avbrott för många resor till södra Europa. Hon hade bland annat en separatutställning på det anrika Lilla paviljongen (Senare Hos Petra) 1959 i Stockholm, Kiruna Konstgille och Gällivare. Hon ingick i samlingsutställningen Unga tecknare på Nationalmuseum (1963) samt i Gällivare. Därefter blev det en rad utställningar, bland annat med Föreningen svenska konstnärinnor. Kåsor, svepaskar, krukor, trasmattor och trästolar målade med uttunnade färger i akvarell och olja samsas med lingon, hjortron, kvanne och andra växter från trakten är kärnan Kangas rika produktion. Det är vardagens ofta glömda ting, med koppling till den tornedalska kulturen och lantalaiset i området runt Kiruna. Hennes verk ingår i regionens offentliga samlingar, privata samlingar samt Moderna Museet. 

Bild: Aili Kangas, Korg med lingon, olja på duk

----

C-image: - file://jo9bGoovD8oWGC5C

----

Gallery-images: 

----

Uuid: QoG0uqamSoPiKT8a