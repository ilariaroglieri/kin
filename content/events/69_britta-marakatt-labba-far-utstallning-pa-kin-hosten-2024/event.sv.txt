Title: Britta Marakatt-Labba ställer ut på Kin hösten 2024

----

Cat: inside

----

Add-text: Plan 2, 3 och 4

----

Starting-date: 2024-10-23

----

Ending-date: 2025-03-16

----

Info:

##I stjärnornas fotspår: Britta Marakatt-Labbas broderade världar 

Retrospektiv utställning 

Med verk som Garjját/Kråkorna, Girdi noaiddit/Flygande shamaner och Historjá, har Britta Marakatt-Labba bokstavligen broderat fram den samiska historien. “I stjärnornas fotspår – Britta Marakatt-Labbas broderade världar” blir hennes första stora retrospektiv i Sverige. 

I ett halvt sekel har Britta Marakatt-Labba, född i Ađevuopmi/Idivuoma i Kiruna kommun och bosatt i Badje Sohppar/Övre Soppero, varit en av Sápmis mest intressanta konstnärer. Med nål och tråd har hon skapat en rik och poetisk berättelse om kampen för kulturen och markerna utifrån samiskt perspektiv. Längs hela vägen har Britta Marakatt-Labba ruckat på konventionella uppfattningar om vad som är centrum och periferi, vad som är viktigt och eftersträvansvärt, för henne själv som människa och konstnär men också för konsten i stort.

Utställningen inkluderar närmare åttio verk från fem decennier. Det omtalade tjugofyra meter långa verket Historjá (2004-2007), ursprungligen beställt för Romsa/Tromsö universitet och som fick en stor publik i samband med utställningen Documenta 14 i Kassel 2017, ingår i utställningen. Britta Marakatt-Labba har sedan sitt internationella genombrott där, och i huvudutställningen på Venedigbiennalen 2022, rönt stor uppmärksamhet och hennes verk finns numera på en lång rad konstinstitutioner. 

Som en del av utställningen arrangeras en serie föreläsningar och samtal som utgår från de teman och frågeställningar som finns i Britta Marakatt-Labbas verk, till exempel hur renskötseln påverkas av klimatförändringarna och vindkraftsparker samt gruvindustrins inverkan på samiskt leverne. 

Utställningen initierades av Nasjonalmuseet for kunst, arkitektur och design i Oslo, där den visades våren och sommaren 2024, och genomfördes i samarbete med Kin museum för samtidskonst i Kiruna och Moderna museet i Stockholm. Kins utställning är en omarbetad version med titeln ”I stjärnornas fotspår: Britta Marakatt-Labbas broderade världar”. 

Bild: Lodderáidaras / Vintergatan

----

C-image: - file://TlEZuyU2oY1oQM1N

----

Gallery-images: 

----

Uuid: aPiAOl3bryJNsC9W