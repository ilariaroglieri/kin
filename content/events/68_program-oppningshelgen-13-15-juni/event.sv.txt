Title: Program öppningshelgen 13—15 juni

----

Cat: inside

----

Add-text: 

----

Starting-date: 2024-06-13

----

Ending-date: 2024-06-15

----

Info:

##Välkomna till öppningen av sommarens utställning! 
Vernissage torsdag 13 juni kl 

Program 13 juni kl 16:00–18:00
Vernissage: 
•	Maria Lind, chef för Kin museum för samtidskonst, hälsar välkomna
•	Lena Ylipää introducerar utställningen och berättar om sin relation till Aili Kangas konstnärskap

Program fredag 14 juni
Kl 12:30
Lunchvisning med Lena Ylipää och samtal med Anca Rujoiu, curator på Bildmuseet i Umeå
Utställningen är öppen 12:00 – 17:00

Program lördag 15 juni
Kl 12:00 
Vad är en tornedaling? - om det meänkielispråkiga områdets mångkulturella historia av Lars Elenius

Program söndag 16 juni
Kl 13:00—14:00
Konstnären Lena Ylipää visar utställningen

Om utställningen
Lainio-baserade Lena Ylipää fokuserar liksom Kiruna-konstnären Aili Kangas (1924 – 2000) på vardagen i Norrbotten. I Lena Ylipääs teckningar finns myggmedel och sjaletter och sådant som hör vardagen till i Norrbotten. Hos Aili Kangas är det stilleben i dämpade färger med motiv från Tornedalen och andra delar av Norrbotten som står i fokus. 

I år skulle Aili Kangas ha fyllt 100 år och det firar Kin museum för samtidskonst med att bjuda in Lena Ylipää till ett konstnärligt möte. Ett åttiotal verk av Aili Kangas visas tillsammans med nya och gamla verk av Lena Ylipää som tematiserar deras gemensamma tornedalska och lantalaisiska bakgrund. 

Med båda föräldrarna från Lainio har Lars Elenius en djup förankring i den nordliga delen av Tornedalen. Tidigt flyttade familjen till Överkalix vilket ställde frågor om identitet och tillhörighet på sin spets. Resorna mellan det svenska och finska har många tornedalingar delat. Det har inte sällan blivit en livslång resa mellan två olikartade kulturer. 
Tornedalingarnas historia hör samman det finskspråkiga folkets historia, men i slutet av 1800-talets inleddes en försvenskning av området. Finska förbjöds i skolorna och det finska kulturarvet ignorerades. Utifrån sannings- och försoningskommissionens betänkande berättar han vilka konsekvenser det fått för människorna. I föreläsningen beskrivs också det historiska mötet mellan finskspråkiga, svenskspråkiga och samiskspråkiga grupper i det område som i dag är Kiruna kommun.
 
Lars Elenius, född i Vittangi, är professor emeritus i historia vid Luleå tekniska universitet. Presentationen ingår i serien Sitkeä - samtal om tornedalingar, lantalaiset och kväners kultur och historia initierad av Emma Pettersson Juntti, förmedlare och producent på Kin. I samarbete med Lena Ylipää, initierad av Emma Pettersson Juntti, förmedlare och producent på Kin. I samarbete med Lena Ylipää.

14:00 
Så minns vi Aili Kangas och hennes konst
Välkommen att dela med dig av dina minnen av henne och konsten. Hur mötte du hennes konst? Har du levt med en målning av henne? Har du minnen av henne som person? Vi samlas i utställningen, samtalar där och avslutar med gemensam fika. Ingen föranmälan krävs. I samarbete med Kiruna Konstgille.

Att möta Aili – Lena Ylipää och Aili Kangas ingår i Kins mångåriga tematiska tråd Kvinnor i norr.

Bilder: 
Till vänster och till höger: Lena Ylipää, Lannanankojärvi, 2024, Lindring, 2019, båda blyerts på papper. I mitten: Aili Kangas, Kåsa med lingon, olja på duk.

----

C-image: - file://JugFa2XPejL15pBo

----

Gallery-images: 

----

Uuid: EMApeiuEoMB4MnLc